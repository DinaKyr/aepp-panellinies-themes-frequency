ΘΕΜΑ Α
Α1. Να γράψετε στο τετράδιό σας τον αριθμό καθεμιάς από τις παρακάτω
προτάσεις 1-5 και δίπλα τη λέξη ΣΩΣΤΟ, αν η πρόταση είναι σωστή, ή τη
λέξη ΛΑΘΟΣ, αν η πρόταση είναι λανθασμένη.
1. Η έκφραση ΟΧΙ(Κ=10 ΚΑΙ Χ>7) είναι ισοδύναμη με την έκφραση
(Κ<>10 Ή Χ<=7).
2. Η χρησιμοποίηση του διερμηνευτή για τη μετάφραση ενός
προγράμματος έχει ως αποτέλεσμα την ταχύτερη εκτέλεσή του.
3. Οι εντολές στη δομή επανάληψης «ΓΙΑ» εκτελούνται τουλάχιστον μία
φορά.
4. Πολύ συχνά οι εντολές που έχουν γραφτεί με εμφωλευμένα ΑΝ
μπορούν να γραφτούν πιο απλά χρησιμοποιώντας σύνθετες
εκφράσεις ή την εντολή επιλογής ΑΝ... ΤΟΤΕ... ΑΛΛΙΩΣ_ΑΝ.
5. Κάθε υποπρόγραμμα μπορεί να σχεδιαστεί, να αναπτυχθεί και να
συντηρηθεί αυτόνομα.

Μονάδες 10

Α2. α. Τι είναι δομή δεδομένων; (μονάδες 2)

Να αναφέρετε ονομαστικά 4 λειτουργίες επί των δομών δεδομένων.
(μονάδες 4)
β. Να αναφέρετε ονομαστικά τα στοιχεία που προσδιορίζουν μία
γλώσσα. (μονάδες 4)

Μονάδες 10

Α3. i 0
k 12
Όσο i<=k επανάλαβε
i i+2
k k-1
Γράψε i,k
Τέλος_επανάληψης
Να μεταφέρετε στο τετράδιό σας τον παρακάτω πίνακα και να
συμπληρώσετε τις τιμές των μεταβλητών που θα εμφανίζει το παραπάνω
απόσπασμα αλγορίθμου σε κάθε επανάληψη:

ΑΡΧΗ 2ΗΣ ΣΕΛΙΔΑΣ – Γ ́ ΗΜΕΡΗΣΙΩΝ

ΤΕΛΟΣ 2ΗΣ ΑΠΟ 5 ΣΕΛΙΔΕΣ
Οθόνη (εμφάνιση των i και k)

Επανάληψη 1
Επανάληψη 2
...

Μονάδες 10

Α4. Έστω ότι έχουμε το παρακάτω απόσπασμα αλγορίθμου:
S0
Για i από 5 μέχρι 20 με βήμα 3
Διάβασε Χ
SS+X
Τέλος_επανάληψης
Να ξαναγράψετε το παραπάνω απόσπασμα αλγορίθμου χρησιμοποιώντας
αντί για την εντολή Για... Τέλος_επανάληψης:
α) την εντολή Όσο...Τέλος_επανάληψης

(μονάδες 5)

β) την εντολή Αρχή_επανάληψης...Μέχρις_ότου

(μονάδες 5)
Μονάδες 10

ΘΕΜΑ Β
Β1. Δίνεται το παρακάτω απόσπασμα αλγορίθμου:

i ...(1)
Όσο i≤ ...(2) επανάλαβε
Αν i ...(3) <> ...(4) τότε
Γράψε i
Τέλος_αν
ii+ ...(5)
Τέλος_επανάληψης

Να γράψετε στο τετράδιό σας τους αριθμούς 1 έως 5, που αντιστοιχούν
στα κενά του παραπάνω αποσπάσματος, και δίπλα σε κάθε αριθμό τι
πρέπει να συμπληρωθεί, ώστε με την εκτέλεσή του να εμφανίζονται οι
τιμές:
4, 8, 16, 20, 28, 32, 40

Μονάδες 10

ΑΡΧΗ 3ΗΣ ΣΕΛΙΔΑΣ – Γ ́ ΗΜΕΡΗΣΙΩΝ

ΤΕΛΟΣ 3ΗΣ ΑΠΟ 5 ΣΕΛΙΔΕΣ

Β2. Το ακόλουθο πρόγραμμα έχει σκοπό να διαβάζει 10 θετικούς αριθμούς
και να υπολογίζει και να εμφανίζει το γινόμενο όσων από αυτούς είναι
πολλαπλάσιοι και του 3 και του 5 (συγχρόνως). Στο πρόγραμμα, όμως,
υπάρχουν λάθη.
α) Να εντοπίσετε τα λάθη αυτά και στο τετράδιό σας να γράψετε τον
αριθμό της γραμμής που βρίσκεται το λάθος και τον χαρακτηρισμό του
(συντακτικό ή λογικό).
β) Στη συνέχεια να γράψετε το σωστό πρόγραμμα διορθώνοντας τα λάθη
που εντοπίσατε.
1. Πρόγραμμα Αριθμοί
2. Μεταβλητές
3. Πραγματικές: Χ
4. Ακέραιες: Ρ, i
5. Αρχή
6. Ρ0
7. Για i από 1 μέχρι 10
8. Διάβασε Χ
9. Αν Χ MOD 3 = 0 Ή MOD 5 = 0 τότε
10. ΡΡ*Χ
11. Τέλος_επανάληψης
12. Τέλος_επανάληψης
13. Γράψε Ρ
14. Τέλος_προγράμματος
Σημείωση: Θεωρείστε ότι κατά την εκτέλεση του προγράμματος θα δοθεί
τουλάχιστον ένας τέτοιος αριθμός.

Μονάδες 10

ΘΕΜΑ Γ
Στο πλαίσιο ενός τοπικού σχολικού πρωταθλήματος βόλεϊ συμμετέχουν 5
σχολεία, αριθμημένα από το 1 έως το 5. Κάθε σχολείο παίζει μία φορά με όλα
τα υπόλοιπα. Άρα θα πραγματοποιηθούν συνολικά 10 αγώνες. Νικητής ενός
αγώνα είναι το σχολείο που έχει κερδίσει 3 σετ. Ο νικητής παίρνει 2 βαθμούς
και ο ηττημένος 1 βαθμό.
Κάθε αγώνας προσδιορίζεται από τα σχολεία που παίζουν μεταξύ τους και το
αποτέλεσμα του αγώνα σε σετ. Για παράδειγμα, η σειρά των στοιχείων: 4, 5, 1, 3
σημαίνει ότι το σχολείο 4 έπαιξε με το σχολείο 5 και έχασε τον αγώνα με 1 σετ
υπέρ και 3 κατά. Αυτό αντίστοιχα σημαίνει ότι το σχολείο 5 κέρδισε τον αγώνα με
το σχολείο 4 με 3 σετ υπέρ και 1 σετ κατά.
Τα δεδομένα των αγώνων αποθηκεύονται σε έναν δισδιάστατο πίνακα Α[5,3],
όπου κάθε γραμμή αντιστοιχεί σε ένα σχολείο. Η τελική μορφή του πίνακα Α θα
περιέχει για κάθε σχολείο, στην πρώτη (1η

) στήλη τη βαθμολογία του (το

άθροισμα των βαθμών του), στη δεύτερη (2η

) το άθροισμα των σετ υπέρ και

στην τρίτη (3η

) το άθροισμα των σετ κατά, από όλους τους αγώνες.

ΑΡΧΗ 4ΗΣ ΣΕΛΙΔΑΣ – Γ ́ ΗΜΕΡΗΣΙΩΝ

ΤΕΛΟΣ 4ΗΣ ΑΠΟ 5 ΣΕΛΙΔΕΣ
Να κατασκευάσετε πρόγραμμα σε ΓΛΩΣΣΑ το οποίο:
Γ1. α) Να περιλαμβάνει κατάλληλο τμήμα δηλώσεων. (μονάδες 2)

β) Να διαβάζει τα ονόματα των 5 σχολείων και να τα καταχωρίζει στον
πίνακα ΟΝ [5]. Η σειρά των σχολείων καθορίζει την αρίθμησή τους (1
έως 5). (μονάδες 2)
γ) Να αρχικοποιεί τον πίνακα Α[5,3]. (μονάδες 2)

Μονάδες 6
Γ2. Να διαβάζει για κάθε αγώνα τη σειρά των 4 στοιχείων που τον
προσδιορίζουν και να ενημερώνει τον πίνακα Α και για τα δύο σχολεία
όπως περιγράφεται παραπάνω.

Μονάδες 6
Γ3. Να κατατάσσει τα σχολεία σε φθίνουσα σειρά ανάλογα με τη βαθμολογία
τους και σε περίπτωση ισοβαθμίας να προηγείται το σχολείο με τα
περισσότερα σετ υπέρ.

Μονάδες 6
Γ4. Να εμφανίζει τα ονόματα των σχολείων, τη βαθμολογία τους, το
άθροισμα των σετ υπέρ και το άθροισμα των σετ κατά, με βάση τη σειρά
κατάταξής τους.

Μονάδες 2
Σημείωση: Θεωρείστε ότι δεν υπάρχει περίπτωση δύο σχολεία να έχουν και την
ίδια βαθμολογία και τον ίδιο αριθμό σετ υπέρ.

ΘΕΜΑ Δ
Σε ένα σεμινάριο διάρκειας 6 μηνών, τηρούνται απουσίες ανά μήνα για κάθε
συμμετέχοντα. Στο σεμινάριο συμμετέχουν 50 επιμορφούμενοι και ο καθένας
έχει ένα μοναδικό αλφαριθμητικό κωδικό, που αποθηκεύεται στον πίνακα
ΚΩΔ[50]. Οι απουσίες κάθε συμμετέχοντα ανά μήνα σεμιναρίου αποθηκεύονται
σε δισδιάστατο πίνακα απουσιών ΑΠ[50,6]. Η γραμματεία τηρεί το σύνολο των
απουσιών για τα δύο τρίμηνα του εξαμήνου σε πίνακα ΑΠΤΡ[50,2], όπου η
πρώτη στήλη προσδιορίζει το πρώτο τρίμηνο και η δεύτερη το δεύτερο τρίμηνο
για κάθε συμμετέχοντα.
Να κατασκευάσετε πρόγραμμα σε ΓΛΩΣΣΑ αποτελούμενο από
υποπρογράμματα ως εξής:
Δ1. Διαδικασία ΕΙΣ, που διαβάζει τον κωδικό του κάθε επιμορφούμενου, τις
απουσίες του ανά μήνα σεμιναρίου και ενημερώνει τον πίνακα ΚΩΔ και
τον πίνακα ΑΠ κατάλληλα (θεωρείστε ότι τα δεδομένα εισάγονται
σωστά).

Μονάδες 2
Δ2. Συνάρτηση ΑΝΑΖ, που δέχεται τον κωδικό ενός επιμορφούμενου και τον
πίνακα των κωδικών ΚΩΔ και επιστρέφει τον αριθμό της γραμμής που
βρίσκεται ο κωδικός που αναζητείται. Αν ο κωδικός δεν βρεθεί,
επιστρέφει 0.

Μονάδες 4

ΑΡΧΗ 5ΗΣ ΣΕΛΙΔΑΣ – Γ ́ ΗΜΕΡΗΣΙΩΝ

ΤΕΛΟΣ 5ΗΣ ΑΠΟ 5 ΣΕΛΙΔΕΣ

Δ3. Συνάρτηση ΣΥΝΑΠ, που υπολογίζει το σύνολο απουσιών για έναν
επιμορφούμενο σε ένα τρίμηνο. Η συνάρτηση δέχεται τον αριθμό της
γραμμής που προσδιορίζει τον επιμορφούμενο στον πίνακα ΑΠ, τον
πίνακα των απουσιών και τον αριθμό του πρώτου μήνα του τριμήνου
(για παράδειγμα, 1 για το πρώτο τρίμηνο, 4 για το δεύτερο τρίμηνο) και
επιστρέφει το σύνολο των απουσιών του τριμήνου.

Μονάδες 3

Δ4. Κύριο πρόγραμμα το οποίο:
α) περιέχει τμήμα δηλώσεων. (μονάδα 1)
β) καλεί τη διαδικασία ΕΙΣ για είσοδο δεδομένων. (μονάδα 1)
γ) για κάθε επιμορφούμενο υπολογίζει το σύνολο των απουσιών των δύο
τριμήνων καλώντας τη συνάρτηση ΣΥΝΑΠ και ενημερώνει τον πίνακα
ΑΠΤΡ. (μονάδες 3)
δ) διαβάζει επαναληπτικά έναν κωδικό. Για τον συγκεκριμένο κωδικό
καλείται η συνάρτηση ΑΝΑΖ. Αν ο κωδικός αντιστοιχεί σε
επιμορφούμενο, να εμφανίζει κατάλληλο μήνυμα δυνατότητας ή μη
συμμετοχής του στις εξετάσεις. Στις εξετάσεις δικαιούνται συμμετοχής οι
επιμορφούμενοι που έχουν λιγότερες από 10 απουσίες σε καθένα από
τα δύο τρίμηνα. Αν ο κωδικός δεν βρεθεί, εμφανίζει μήνυμα «ΔΕΝ
ΒΡΕΘΗΚΕ Ο ΚΩΔΙΚΟΣ». Η διαδικασία επαναλαμβάνεται μέχρι να δοθεί
ως κωδικός η λέξη ΤΕΛΟΣ. (μονάδες 6)
Μονάδες 11