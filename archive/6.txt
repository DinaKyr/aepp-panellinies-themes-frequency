ΘΕΜΑ Α
Α1. Να γράψετε στο τετράδιό σας τον αριθμό καθεμιάς από τις παρακάτω
προτάσεις 1 έως 5 και δίπλα τη λέξη ΣΩΣΤΟ, αν η πρόταση είναι σωστή,
ή τη λέξη ΛΑΘΟΣ, αν η πρόταση είναι λανθασμένη.
1. Ο βρόχος ΓΙΑ i AΠΟ 0 ΜΕΧΡΙ 0 δεν εκτελείται καμία φορά.
2. Σε μια δομή επανάληψης μπορεί να εμφανιστούν λογικά λάθη που
σχετίζονται με τη συνθήκη επανάληψης ή τερματισμού.
3. Υπερχείλιση έχουμε όταν ωθήσουμε ένα στοιχείο σε μια ήδη γεμάτη
στοίβα.
4. Σε πίνακες που είναι ταξινομημένοι χρησιμοποιείται υποχρεωτικά η
σειριακή μέθοδος αναζήτησης.
5. Γενικά, σε περιπτώσεις που η επανάληψη θα συμβεί τουλάχιστον μία
φορά, είναι προτιμότερη η χρήση της ΜΕΧΡΙΣ_ΟΤΟΥ.

Μονάδες 10

Α2. α) Να αναφέρετε τις τυπικές επεξεργασίες των πινάκων.

(μονάδες 5)
β) Να αναφέρετε τους κανόνες που πρέπει να ακολουθούν οι λίστες των
παραμέτρων στα υποπρογράμματα.

(μονάδες 3)
γ) Να αναφέρετε τέσσερις από τις μαθηματικές συναρτήσεις που
περιέχονται στη ΓΛΩΣΣΑ.

(μονάδες 4)
Μονάδες 12
Α3. α) Μια στοίβα έξι θέσεων, ύστερα από μερικές ωθήσεις και απωθήσεις,

έχει την παρακάτω μορφή:

6
5 8
4 3
3 7  top
2 5
1 2

i) Πόσες απωθήσεις πρέπει να γίνουν προκειμένου να αδειάσει η
στοίβα;

(μονάδες 2)

ii) Nα αιτιολογήσετε την απάντησή σας.

(μονάδες 3)

ΑΡΧΗ 2ΗΣ ΣΕΛΙΔΑΣ

ΝΕΟ ΣΥΣΤΗΜΑ – ΗΜΕΡΗΣΙΩΝ & ΕΣΠΕΡΙΝΩΝ

ΤΕΛΟΣ 2ΗΣ ΑΠΟ 5 ΣΕΛΙΔΕΣ

ΝΕΟ
β) Μια ουρά έξι θέσεων, ύστερα από μερικές εισαγωγές και εξαγωγές,
έχει την παρακάτω μορφή:

1 2 3 4 5 6
2 5 1 3
↑
front
↑
rear

i) Πόσες εξαγωγές πρέπει να γίνουν προκειμένου να αδειάσει η
ουρά;

(μονάδες 2)

ii) Nα αιτιολογήσετε την απάντησή σας.

(μονάδες 3)
Μονάδες 10

Α4. Δίνεται το παρακάτω τμήμα προγράμματος:

iA
OΣΟ i<=M EΠΑΝΑΛΑΒΕ
ΓΡΑΨΕ i
ii+2
ΤΕΛΟΣ_ΕΠΑΝΑΛΗΨΗΣ
α) Πόσες φορές θα εκτελεστεί η εντολή εξόδου, όταν η μεταβλητή M
πάρει ως τιμή καθεμία από τις παρακάτω εκφράσεις;
i) A+5 ii) A-4 iii) A+1

(μονάδες 6)
β) Να γράψετε μια αντίστοιχη έκφραση που πρέπει να δοθεί ως τιμή στη
μεταβλητή Μ, ώστε η εντολή εξόδου να εκτελεστεί ακριβώς πέντε (5)
φορές.

(μονάδες 2)
Μονάδες 8

ΘΕΜΑ Β
Β1. Δίνεται το παρακάτω τμήμα προγράμματος:

ΕΠΙΛΕΞΕ Χ
ΠΕΡΙΠΤΩΣΗ 7

ΓΡΑΨΕ ‘Α’
ΠΕΡΙΠΤΩΣΗ 11, 13
ΓΡΑΨΕ ‘Β’
ΠΕΡΙΠΤΩΣΗ < 20
ΓΡΑΨΕ ‘Γ’
ΠΕΡΙΠΤΩΣΗ 50..100
ΓΡΑΨΕ ‘Δ’
ΠΕΡΙΠΤΩΣΗ ΑΛΛΙΩΣ
ΓΡΑΨΕ ‘Ε’
ΤΕΛΟΣ_ΕΠΙΛΟΓΩΝ
Να γράψετε στο τετράδιό σας ισοδύναμο τμήμα προγράμματος το οποίο
να χρησιμοποιεί μόνο μία εντολή ΑΝ..ΤΟΤΕ..ΑΛΛΙΩΣ_ΑΝ, χωρίς επιπλέον
εμφωλευμένες εντολές επιλογής.
(Η λίστα τιμών 50..100 περιλαμβάνει όλες τιμές από το 50 μέχρι και το
100.)

Μονάδες 10

ΑΡΧΗ 3ΗΣ ΣΕΛΙΔΑΣ

ΝΕΟ ΣΥΣΤΗΜΑ – ΗΜΕΡΗΣΙΩΝ & ΕΣΠΕΡΙΝΩΝ

ΤΕΛΟΣ 3ΗΣ ΑΠΟ 5 ΣΕΛΙΔΕΣ

ΝΕΟ

Β2. Ένας θετικός ακέραιος αριθμός μεγαλύτερος από το ένα (1) είναι πρώτος
αν διαιρείται ακριβώς, μόνο με τον εαυτό του και τη μονάδα. Το
παρακάτω τμήμα προγράμματος διαβάζει έναν θετικό ακέραιο αριθμό,
ελέγχει αν είναι πρώτος ή όχι και εμφανίζει αντίστοιχο μήνυμα. Για το
σκοπό αυτό διαβάζει έναν θετικό ακέραιο n (n>1), τον διαιρεί διαδοχικά
με τους αριθμούς 2, 3, 4, ..., n-1, ελέγχοντας μετά από κάθε διαίρεση αν
ο αριθμός n διαιρείται ακριβώς.
Στην περίπτωση που διαιρείται ακριβώς, σταματάει η επαναληπτική
διαδικασία και εμφανίζεται το μήνυμα ‘Δεν είναι πρώτος αριθμός’. Αν η
επαναληπτική διαδικασία των διαιρέσεων τερματιστεί χωρίς ο αριθμός n
να έχει διαιρεθεί ακριβώς από κανέναν αριθμό εμφανίζεται το μήνυμα
‘Είναι πρώτος αριθμός’. Ο αλγόριθμος περιέχει πέντε (5) αριθμημένα
κενά. Να γράψετε στο τετράδιό σας τους αριθμούς των κενών και δίπλα
ό,τι χρειάζεται να συμπληρωθεί, ώστε το τμήμα προγράμματος να
λειτουργεί σωστά.
ΔΙΑΒΑΣΕ n
ΠΡΩΤΟΣ ...(1)...
i ...(2)...
ΑΡΧΗ_ΕΠΑΝΑΛΗΨΗΣ
ΑΝ ...(3)... =0 ΤΟΤΕ
ΠΡΩΤΟΣ ...(4)...
ΤΕΛΟΣ_ΑΝ
ii+1
ΜΕΧΡΙΣ_ΟΤΟΥ i>n-1 Ή ...(5)...
AN ΠΡΩΤΟΣ = ΑΛΗΘΗΣ ΤΟΤΕ
ΓΡΑΨΕ ‘Είναι πρώτος αριθμός’
ΑΛΛΙΩΣ
ΓΡΑΨΕ ‘Δεν είναι πρώτος αριθμός’
ΤΕΛΟΣ_ΑΝ

Μονάδες 10

ΘΕΜΑ Γ
Ένα πλοίο μεταφέρει δέματα από λιμάνια της Ελλάδας στην Ιταλία. Σε κάθε
λιμάνι που καταπλέει για φόρτωση δηλώνει το βάρος που έχει ήδη φορτωμένο ,
καθώς και το μέγιστο βάρος που μπορεί να μεταφέρει (όριο βάρους). Η
διαδικασία φόρτωσης ελέγχεται από αρμόδιο υπάλληλο.
Να αναπτύξετε πρόγραμμα σε ΓΛΩΣΣΑ το οποίο να υποστηρίζει τη διαδικασία
φόρτωσης σε ένα λιμάνι. Το πρόγραμμα:
Γ1. Να περιλαμβάνει κατάλληλο τμήμα δηλώσεων.

Μονάδες 2

Γ2. Να διαβάζει:

το όριο βάρους του πλοίου (μονάδα 1),
το βάρος δεμάτων που έχει ήδη φορτωμένα, ελέγχοντας ότι η τιμή
του είναι μικρότερη από το όριο βάρους, διαφορετικά να το
ξαναζητά (μονάδες 2).

Μονάδες 3

ΑΡΧΗ 4ΗΣ ΣΕΛΙΔΑΣ

ΝΕΟ ΣΥΣΤΗΜΑ – ΗΜΕΡΗΣΙΩΝ & ΕΣΠΕΡΙΝΩΝ

ΤΕΛΟΣ 4ΗΣ ΑΠΟ 5 ΣΕΛΙΔΕΣ

ΝΕΟ
Γ3. Για τη διαδικασία φόρτωσης:
α) να εμφανίζει το βάρος που μπορεί ακόμα να φορτωθεί στο

πλοίο,
να εμφανίζει το μήνυμα: «ΝΑ ΦΟΡΤΩΘΕΙ ΔΕΜΑ; (ΝΑΙ/ΟΧΙ)»,
να διαβάζει την απάντηση του αρμόδιου υπαλλήλου (χωρίς
έλεγχο εγκυρότητας).

(μονάδες 3)

β) Αν η απάντηση είναι «ΝΑΙ»
να διαβάζει το βάρος του δέματος, να ελέγχει ότι δεν
παραβιάζεται το όριο βάρους και να επιτρέπει τη φόρτωσή του,
διαφορετικά να εμφανίζει το μήνυμα «ΤΟ ΔΕΜΑ ΔΕΝ ΧΩΡΑΕΙ»,
(μονάδες 2)
εφόσον επιτραπεί η φόρτωσή του, να υπολογίζει και να
εμφανίζει το κόστος μεταφοράς του κλιμακωτά, με βάση το
βάρος του, ως εξής:
- τα πρώτα 500 κιλά χρεώνονται 0,5 € / κιλό,
- τα επόμενα 1000 κιλά χρεώνονται 0,3 € / κιλό,
- τα υπόλοιπα χρεώνονται 0,1 € / κιλό.

(μονάδες 4)
Η παραπάνω διαδικασία φόρτωσης επαναλαμβάνεται μέχρι να δοθεί ως
απάντηση από τον αρμόδιο υπάλληλο η λέξη «ΟΧΙ».

(μονάδες 2)
Μονάδες 11

Γ4. Μετά το τέλος φόρτωσης να εμφανίζει:

πόσα από τα δέματα που ελέγχθηκαν δεν φορτώθηκαν λόγω
υπέρβασης του ορίου βάρους (μονάδα 1),
το συνολικό ποσό που εισπράχθηκε (μονάδα 1),
το πλήθος των δεμάτων που φορτώθηκαν και είχαν βάρος που
ξεπερνούσε τα 1000 κιλά (μονάδες 2).

Μονάδες 4

ΘΕΜΑ Δ
Οι Κινητές Ομάδες Υγείας (ΚΟΜΥ) λαμβάνουν δείγματα βιολογικού υλικού
προσώπων για έλεγχο μόλυνσης από τον κορωνοϊό Covid-19. Σε μια
περιφέρεια δραστηριοποιούνται 20 ΚΟΜΥ. Κάθε ΚΟΜΥ στη διάρκεια μιας μέρας
μπορεί να λάβει μέχρι και 100 δείγματα από μια περιοχή της περιφέρειας. Τα
δείγματα αυτά ελέγχονται και κάθε αποτέλεσμα χαρακτηρίζεται ως θετικό (Θ) ή
αρνητικό (Α) και καταγράφεται σε πληροφοριακό σύστημα.
Να αναπτύξετε πρόγραμμα σε ΓΛΩΣΣΑ το οποίο:
Δ1. Να περιλαμβάνει κατάλληλο τμήμα δηλώσεων.

Μονάδες 2
Δ2. α) Να διαβάζει τα ονόματα των περιοχών που δραστηριοποιούνται οι
ΚΟΜΥ και να τα καταχωρίζει σε πίνακα με όνομα Π[20] (μονάδα 1).
β) Για κάθε ΚΟΜΥ να διαβάζει διαδοχικά τα αποτελέσματα των
ελέγχων που έχει πραγματοποιήσει και κάθε αποτέλεσμα να το
καταχωρίζει ως ένα γράμμα Α ή Θ στην αντίστοιχη θέση του πίνακα
ΑΠ[20,100]. Σε περίπτωση που λήφθηκαν λιγότερα από 100

ΑΡΧΗ 5ΗΣ ΣΕΛΙΔΑΣ

ΝΕΟ ΣΥΣΤΗΜΑ – ΗΜΕΡΗΣΙΩΝ & ΕΣΠΕΡΙΝΩΝ

ΤΕΛΟΣ 5ΗΣ ΑΠΟ 5 ΣΕΛΙΔΕΣ

ΝΕΟ

δείγματα, μετά την καταχώριση του αποτελέσματος του τελευταίου
δείγματος διαβάζεται αντί αποτελέσματος η λέξη «ΤΕΛΟΣ», η οποία
δεν καταχωρίζεται στον πίνακα. Σε αυτή την περίπτωση
τερματίζεται η εισαγωγή τιμών για τη συγκεκριμένη ΚΟΜΥ και το
πρόγραμμα καταχωρίζει σε όλες τις υπόλοιπες θέσεις της
αντίστοιχης γραμμής το γράμμα Χ (μονάδες 5).

Μονάδες 6
Δ3. Να εμφανίζει το όνομα ή τα ονόματα των περιοχών που βρέθηκαν τα
περισσότερα θετικά δείγματα.

Μονάδες 6
Δ4. Να εμφανίζει τα ονόματα των περιοχών, ταξινομημένα σε φθίνουσα
σειρά ως προς το πλήθος των θετικών δειγμάτων που εντοπίστηκαν. Σε
περίπτωση που δύο ή περισσότερες περιοχές έχουν το ίδιο πλήθος
θετικών δειγμάτων, τα ονόματά τους να εμφανίζονται με αλφαβητική
σειρά. Για την ταξινόμηση να καλείται το υποπρόγραμμα ΤΑΞΙΝΟΜΗΣΗ
του ερωτήματος Δ5.

Μονάδες 3
Δ5. Να αναπτύξετε υποπρόγραμμα με όνομα ΤΑΞΙΝΟΜΗΣΗ, που υλοποιεί
τη λειτουργία της ταξινόμησης που περιγράφεται στο ερώτημα Δ4.
Μονάδες 3

Σημειώσεις
- Για την απάντηση των ερωτημάτων Δ3, Δ4 και Δ5 να θεωρήσετε ότι ο
πίνακας ΑΠ έχει συμπληρωθεί σωστά.
- Δεν απαιτούνται έλεγχοι εγκυρότητας τιμών.
- Να θεωρήσετε ότι τα ονόματα των περιοχών είναι διαφορετικά μεταξύ τους.